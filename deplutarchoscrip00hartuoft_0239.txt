223

expertis audierat. Neque eum spes fefellit: inde enim, idque
statim, accipit id quo ei opus est. Primum certior fit praecla-

rum illum mentium medicum sincera sui tangi misericordia.
Nam ut Chaeronea a se proficiscatur Romam nuntius qui nil
honi apportet Paccio, viro illi tam gravi laboranti morbo, hoc
a se impetrare non potest Plutarchus; ergo, quamvis urgeat

Ἰ tempus, Paccio paretur medicina: parata iacent omnia unde illa
ἶ componatur, et quid quantumque inde sit sumendum novit do-

 

minus. Solatium mittitur sed additur admonitio ne res ad hanc
vitam et ad hominum reipublicaeque conditionem pertinentes
nimis magni faciat. Multo vero maxime Paccius id facere ve-
tatur quo facile decurrunt homines, qui iisdem quibus ille con-
flictantur molestiis, ut aut, matura iam aetate, ad alios transeant
labores, aut ad vitam privatam tamquam ad portum confug-iant.
Ingratus esset Paccius, si idem faceret: an obliviscitur quam
multa bona ei contigerint in clamosa illa urbe? Hospes qui ibi
per colles illos reptat et saepe frustra viam quaerit, quo pretio
Paccius esse vellet, vir ille ubique notus civibus, quem verentur
multi et suspiciunt. Si in se ipso non satis habet praesidii
Paccius, illos respiciat quorum durior sors. Sed ante omnia
semet sic exhortetur: non desperabo, sed omnes intendam vires
ut ad propositum perveniam finem; id tamen nullis nisi bonis
artibus: nam mentiri, fallere, dolis malis uti neque volo neque
possum.

Atque haec ei praecepta dantur non ab arrogante et tristi
magistro, qui de sua arce Paccium despiciat. Immo vero semper
semet ipsum iis adnumerat qui monendi sunt corrigendique.
Quid quod ipsa 'monentis vox tristem potest excitare. Multa
audit Paccius quae post longum intervallum risum ei excutiant.
Nonne enim *lepidae sunt illae historiolae de Diogene, Socrate,
de viro pro cane novercam percutiente? Nonne iam etiam -de
molesto illo munere suo cum leni quodam poterat cogitare risu
cum homines illos, qui ipsi tanta exhiberent negotia, comparari
videret cum instrumentis quibus utuntur dentium medici, quae
ideo tantam habeant utilitatem quod tam sint tortuosa, incurva,
acuta, seque ipsum cum eiusmodi medico, qui quamvis sit utilis
laborantibus crudeli illo*dolore, tamen ut ultro ab hominibus
expetatur nunquam postulabit.

