350

Platonem imitatur atque adeo Platonem superare studet.. Quod
non tantum de mythis illis dico quos et hic et in libro *dc Sera
Numinis Vindicta doctis acutisque adiicit disputationibus, quibus-
que tantum tribuit ut in iis exordiendis non vereatur Platonica
uti formula: „vobis ficta videbitur fabella, mihi rei> videtur
demonstratio”, sed etiam, atque praecipue, de scena quam dis·
putantibus instruit. Quae scenae Platonicae admodum similis
esse solet, sed saepe multo ornatior pluribusque distincta colo-
ribus. In Septem Sapientiam Convivium competit illud, in Amato-
rium aliosque libros ‘sed praesertim in hunc nostrum„ Quam
multa variaque hic mentibus atque adeo oculis legentium ex-
hibentur; quam strenue dat operam scriptor ut semper novo
aliquo spectaculo eorum occurrat satietati!

Ipsum argumentum quam apte est inventum! Etiam hac
aetate daemonium Socratis quod fuerit ab hominibus neque
plane illiteratis et rerum obscuriorum amantibus non minus
studiose quaeritur quam Casparus Hauserus quis fuerit, quis ille
miser latuerit sub ferrea persona. Quodsi quis paulo certiora
de iis tradere se posse contendit, statim accurrunt curiosi et
tantum non e manibus eius rapiunt chartam. Quanto studio
descriptum, emptum, lectitatum censeamus librum quem de
Soa-ralia¹ daemonio in lucem ediderat praeclarus ille philosophus
Chaeronensis! Qui de eo disputantem inducit, atque in fabula
philosophica primas agentem partes eum quo nemo melius ipsam
rem notam habuisse censendus esset, Simmiam dilectissimum
ipsius Socratis discipulum.

Atque de re illa gravissima,-animisque hominum commovendis
aptissima Simmiae disputat Thebis nimirum, haec enim eius
patria est. Sed quando disputat? Quo tempore ibi gloriosum
illud parabatur facinus, quo notius nullum iis qui omnem qui-
dem amant historiam, sed eam praesertim quae tragoediae si-
milis sit suasque sibi habeat περιπετείας atque καταστροφήν,
quae audientium animos diu perturbatos vexatosque tandem
aliquando placet recreetque. Apud Simmiam enim· morbo labo-
rantem, qui lecto quidem eum teneat affixum sed ingenii acu·
men hebetare non possit, desident disputantque fortissimi viri qui
iamiam patriam crudeli Spartanorum sunt liberaturi dominatione,
hostemque depulsuri ex arce quam fraude et proditione occupavit.

