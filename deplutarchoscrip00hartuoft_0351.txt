335

Ain vero? Caretne improbitas voluptate quae statim inanem
habet gratiam? Equidem putabam nullam aliam improbitate
afferri voluptatem quam brevissimam atque mox ita perituram ut
solidi relinquat nihil. Utrumque inest in vocabulis εὐθὺς κενήν.
Et cum taline voluptate vana atque inam· iungatur spes bona,
hoc est firma et laetum habitura eventum? Vides prorsus con-
trarium requiri. Sed quomodo id e traditis eliciamus verbis?
Docebunt proxime sequentia:

Φόβων δὲ καὶ λυπῶν καὶ μνήμης ἀτερποῦς καὶ πρὸς τὸ μέλλον
μὲν ὑποψίας ἀπιστίας δὲ πρὸς τὸ παρὸν ἀεὶ γέμουσαν.

Mala ergo quae voluptas affert aeterna sunt neque unquam
intereunt, nam metu et suspicione usque renovantur. Satis nunc,
ut opinor, pro εὐθὺς κενήν lenissima emendatione αὖθις καινήν
legendum esse apparet: improbitas nullam affert voluptatem
quae et postea novam iucunditatem sit habitura ; omnis impro-
bitatis fructus puncto temporis adest, tum subito dominum deserit.

556ss ὅπου Φιλοπλουτία καὶ Φιληδονία περιμάχητος ἐνοικίζεται
1111 statim et alia mala multa adesse videbis.

Haud multis verbis opus esse puto ad demonstrandum iure
Emperio adiectivum περιμάχητος ab hoc loco quam maxime
alienum visum esse. Prorsus contrarium requiritur: vitia enim,
quae tantum secum afferunt mali, non appetenda sed quam
maxime fugienda sunt. Aptissimum contra est περιμανής quod
idem proposuit: quodvis enim studium quod modum excedit
recte incanum appellatur. Minus alteram probo Emperii coniec-
turam ὶταραμύθητος, quod melius de dolore quam de cupiditate
dicitur et praeterea ingratum praebet hiatum.

556G Improbi τοὺς ψέγοντας Φοβοῦνται καὶ τοὺς ἐπαινοῦντας
δεδίασιν ὦς ἀδικουμένους τῇ ἀπάτῃ, καὶ μάλιστα τοῖς κακοῖς πο-
λομοῦντας ὅτι τοὺς δοκοῦντας α’γαθοὺς ἐπαινοῦσι προθύμως.

Praeclara sententia, dummodo ὅτε pro ὅτι legamus: metuunt
improbi eos 8 quibus laudantur, nam ut laudarentur fraude
effecerunt, et laudatores illi tum acerrimum cum malis gerunt
bellum cum eos laudant improbos qui bonorum sumpserunt
speciem. Coniunctio ὅτι hic aut languida aut obscura reddit
omma.

