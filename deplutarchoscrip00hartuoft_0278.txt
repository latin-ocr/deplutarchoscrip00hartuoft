262

versus alterum tamquam artem ignoret inde petendi unde pos-
sit accipere. Sed maximam habet contumeliam ista petulantia
et protervitas in quaestionibus dissolvendis. Videtur enim is qui
praecurrit respondendo illum qui interrogatus est hoc dicere:
„huncine rogas illud ; quid sapit iste’' vel „me praesente alium
roqare non oportet.'' Et tamen saepe aliquem rogamus aliquid
non ut ab eo aliquid cognoscamus, sed ut vocem quae comitatem
testetur eliciamus vel ut illum quoque ad nostrum alliciamus
colloquium, ut Plato fecit in Theaeteto et in Charmide. Ergo
praeripere alicui responsum, rogantis ad nos convertere aures
eiusque ad nos trahere mentem non minus est absurdum quam
ad eum qui ab alio se cupit salutari accurrere eumque amplecti,
vel ad nos convertere oculos eius qui cum maxime alium ad-
spicit. Quin etiam cum quiv interrogatur omnino nihil habet
quod respondeat, paulisper exspectare decet, deinde responsum
suum ad rogantis sententiam accommodare, denique verecunde
atque submisse accedere tamquam si veniamus pro alio qui iu-
vitatus sit. Nam si quis qui interrogatus est in respondendov
errorem committit, iure huic parata est venia. Sed qui sponte
pro alio surgit eique responsum praeripit, etiam sirecte respoudit
molestus habetur, si vero a scopo aberrat derident eum omnes
eiusque gaudent infortunio.”

Audimus hic, opinor, magistrum et praeceptorem, qui semper
et ubique discipulorum habet rationem, quamquam non illos
solos sed simul semet ipsum admonet et a vitiis abducit. Sed
habita haud dubie est oratio in contione ad quam magna et
varia confluxit hominum multitudo. Cognoscite mihi ipsum li-
belli exordium, non magistri illud est sed mentis medici:

„loquacitas morbus est quae difficile curatur, nam medicamen-
tum eius e verbis componitur, et verba sunt audienda 3 garruli
autem nunquam quemquam audiunt, ipsi semper loqui v'olunt.
Hoc primum habet ille nunquam silendi morbus quod audire
vetat: voluntaria quaedam est surditas hominum naturam re-
prehendentium quod ab ea singulas acceperint linguae, aures
binas.”

Deinde observate quantam habeat tota persuadendi movendique
vim disputatio, praesertim cum profertur eo loco quo omne
confluxit hominum genus. Quam efficax ibi argumentum illud

