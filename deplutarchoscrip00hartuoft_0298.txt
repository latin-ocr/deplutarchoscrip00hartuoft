282

„denique et praeter ea quae dicta iam sunt, in promptu
habere semperque recordari oportet Simonidis dictum multos
paenituisse loquacitatis, silentii neminem3 deinde cogitarequanta
vis sit exercitationis, quae omnia superat. Etiam singultum et
tussim homines, si volunt, expellunt, quamvis cum labore illud
fiat et dolore. Silentium vero, non solum, ut cum Hippocrate
loquar, sitim non movet, sed ne molestiam quidem doloremve.”

Ad libellum vero de curiositate 'quod attinet, postquam narra-
vit et „aliterios” et sycophantas, quibus nullos homines Graeci
detestati sint magis, nomen suum habere propter ea quae odiosa
quadam et molesta curiositate moti facere sint soliti, sic eam
rem in audientium convertit utilitatem:

„en aliquid. quod reputent curiosi3 hoc iis proderit, nam
pudebit eos posthac ea facere quae hominum invisissimorum
molestissimorumque facinoribus similia sint et cognata.”

Utrobique id efficere equidem arbitror Plutarchum propter
quod Periclem aequales adeo admirabantur, ut aculeum in animis
audientium relinquat. Quodsi quis tamen hic expectat postulatve
aliquid quod vel gravius vel clarius sonet, satis, ut opinor, in
arte dicendi fuit versatus Plutarchus ut pro re nata semper
illum flosculum, quo cum maxime opus esse intelligeret, ee·
tempore suae addere orationi posset. In disputatiuncula nostra
de libello de qloria Atheniensium insigne et luculentum protulimus
exemplum flosculi ex tempore ab oratore nostro praemissi.

Oratio est libellus hic, sed non ideo scripta ut Chaeroneae
haberetur. Elucet hoc ex iis quae p. 5150 legimus:

„olim patria mea Zephyro fuit opposita, Chaeron eam orien—
tem versus transposuit.'' Ubinam ergo primum est habita, si
non Chaeroneae? Ecquid Romae? Haud opinor tunc in capite
orbis terrarum multos fuisse auditores qui illis verbis auditis
statim scirent atque adeo scire curarent quae esset oratoris illius
patria. Non iam ibi tum vivebant Philippi et Demosthenis
nomina vel Atheniensium Thebanorumque qui illic pro Graeciae
pugnantes libertate occubuerunt memoria, et ut denuo incla-
resceret Chaeronea ipse hic perfecit orator philosophusque.

Hoc tamen certius est argumentum non esse Romae habitam
orationem quod de tempore quod Romae degit tamquam de
tempore admodum remoto Plutarchus loquitur. Audite modo:

