274

504ss 'l'urpiorem 'esse garrulitatem quam temulentiam sic
demonstratur :

ὃ μὲν οὖν μεθύων ληρεῖ παρ’ οἶνον, ὅ δ’ ἀδόλεσχος πανταχοῦ
ληρεῖ, ἐν ἀγορᾷ ἐν θεάτρῳ ἐν περιπάτῳ ἓν μέθη μεθ’ ἡμέραν νύκτωρ.

Illud ἐν μέθη unde habeat non dicit editor Graecus, in wyt-
tenbachiana > ea vocabula non leguntur. Concedo tamen singula
hic cola e binis constare debere partibus, sed ἐν μέθη non recte
cum ἐν περιπάτῳ iungitur. Primum ebrii quoque hoc habent ut
nugentur ἐν μέθη, et nihil hic est proferendum quod garrulo
cum ebrio sit commune, deinde requiritur aliquid quod recte
τῷ ,,ἐν περιπάτῳ” opponatur, quod in verba ἐν μέθη non con-
venit, quae si in aliquo codice leguntur vitio nata suspicor e
sequenti μεθ’ quod veram lectionem> expulerit, sive ea est ἐν
σχολῇ sive ἐν βουλῇ sive aliud quid.

ib. Nusquam non omnium mortalium quotquot sunt moles·
tissimus est garrulus:

ἥδιόν γε τοι πονηροῖς ὁμιλοῦσιν ἐπιδεξίοις ἢ χρηστοῖς ἀδολέσχαις.

Qui illi sint qui ὁμιλεῖν dicantur, et quid omnino sententiola
haec sibi hic velit haud facile intelligas. Sed lege ὁμιλεῖν, optime
procedent omnia: „iucundius est versari cum hominibus urbanis
(qui in loquendo modum tenent) etiamsi malis sunt moribus,
quam cum garrulis quamvis probis.’'

Aptissime tum haec annectuntur: „apud Sophoclem Nestor
Aiacem iratum et asperis utentem verbis sic mitigat:

οὐ μέμφομαί σε· δρῶν γὰρ εὖ κακῶς λέγεις·
sed non ita habemus adversus garrulum: is enim sua impor-
tunitate corrumpit omnia.” Ceteri homines vitia sua saepe ali-
qua tamen virtute compensant, sed garrulus quidquid boni habet
vitio suo perdit.

504D Denuo laudandus Stegmannus qui ex ἀλλ’ ὅμως [εἰπὼν
καὶ] ἀναφωνήσας absurdum sustulerit additamentum.

504E Ipsum sermonem, quem nobis natura dedit bene nobis
consulens, garruli omnium sibi malorum reddunt causam:

οἷς οἴονται χαρίζεσθαι λυποῦντες καὶ ἀφ’ ὧν θαυμάζεσθαι κοιτα-
γελώμενοι καὶ δι’ ὧν φιλεῖσθαι δυσχεραινόμενοι.

