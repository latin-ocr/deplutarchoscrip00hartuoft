16 3

ipsum habemus Plutarchum, qui cetera omnia negligit et nihili ξ

facit, hoc unum quaerit quo modo res, de qua agitur, ad mores ²2
hominum emendandos adhiberi possit. Sic natus est libellus,
quem non solum doctus aliquis philologus indignabundus abiiciat
e manibus sed etiam is qui decantatum illud „artem artis,
scientiam scientiae causa esse colendam'' tamquam summae sa-
pientiae decretum in ore habere solet. Nam licet noster acuminis
habeat satis ut artificis esse perspiciat bene imitari non imitari

bonum, sponte illud missum facit ut e quovis poetae loco utile π
aliquod trahat praeceptum. Oui enim, ut hoc unum afferam, in
mentem venire possit, notum illum in tertio Iliadis libro locum
de Paridis et Helenae colloquio documento esse neminem nisi
ignavum uxorem suam interdiu amplexari? Cui nisi qui hoc
semper et ubique sibi habet propositum ut meliores reddat le·
gentes audientesque? Quamquam ne severiores quidem et doc-
tiores inter veteres philosophi semper ab hoc consilio abhorruisse
videntur. Sic, id quod et alibi apud Plutarchum legimus, non
avaritia sed prudentia ductum, Agamemnonem militiae dedisse
vacationem homini pecunioso, a quo equum bellatorem accepis·
set, pluris enim in proelio esse equum strenuum quam mollem
et deIicatum virum, hic Aristotele auctore refertur (32 F), et
fortasse etiam illud quod continuo sequitur de Achille non ¹ob-
temperante matri ἐφ“ ἡδονὰς παρακαλούσῃ. Sed Aristoteles, ut
opinor, raro tantummodo eiusmodi rationem est secutus, atnoster
„mentium medicus’' totum Homerum suo inservire proposito
cogit. Et respuit quidem Stoicas illas allegorias, quae proprie
sic dicuntur, quibus „fabula ad physicam rationem-redigitur''
(Wytt.), sed quas ipse adhibet interpretationes non ,minus sunt
'violentae Quid quod (p. 330 seq.) palam monet utne interpolare
'quidem textum vereamur, dummodo locus aliquis ita moribus
nocere desinat. Et in hoc quidem praecepto gravissimos habet
auctores, Stoicum alterum, alterum Cynicum, sed etiamsi nullos
habuisset, vita magistra idem eum docuisset. Quid enim, Plu-
tarcho iudice, prae virtute doctrina atque ipsa veritas? · .
Esto, unus hic libellus minus sexaginta paginarum-totum
nobis Plutarchum ponit ante oculos. Hoc non tam facile statuas
utrum audituris an lecturis sit composituss Sed illud putaverim.
Quamquam enim pleraque Plutarchi scripta utrique rei* apta

