CAPUT XIII.

DE GARRULI'JJATE.

Emersit e vadis et praetervecta est scopulos disputatio nostra:
post scripta quaedam vel lacera vel spuria vel denique amoeni-
tatis haud multum praebentia ad suavissimum illum de qarru-
litate pervenimus librum, sive, ut accuratius appellem, de morbo
bominis qui silere non potest, quem nobis titulum statim in initio
ipse subministrat scriptor, ubi lepidissimo utitur vocabulo αἷσι·
moia. Quem si quis sua velit ornare laude dignum esse dicat
qui cum libro de fraterno amore coniungatur: eundem enim
statim utrobique agnoscis „philosophum'', doctum, prudentem,
lepidum. Et tamen aliquid haud leve inter duos hos libros in-
terest. De fraterno amore Plutarchus scripsit ut leym-etur, at
noster liber dubium non est quin sit oratio in magno aliquo
hominum conventu habita. Hoc ut primum demonstrem hosce
afferre locos velim (510D):

„in garrulis hoc observamus, eos cum amari cupiunt sui
movere odium, cum iucundi esse volunt molestos esse, cum
admirationem movere rideri, impensas facere sine ullo 1ucro¹):

1) Sicnunc do cum vetusto interprete3 semper tamen dubito annon rectius οὐδέν
cum ἀναλίσκουσιν iungatur: „lucrum faciunt garruli, nihil impendentes ipei'’ h.e.
-rnmusoulos venditant quos gratis acceperunt”. Difficilis est optio. Interpres partem
ea verba facit iniuriarum quibus semet iquos afficiunt garruli3 si altera accipis ratione,
melius cum sequentibus ἀδικοῦσι τοὺς φίλους iunguntur.

