 

233

Senex ille duos habebat filios nondum adultos, cumque sibi fi-
nem adesse sentiret, sic cum familiaribus saepe loquebatur:
„puerorum istorum causa doleo quod mox eos sim relicturus
solos . .. . patruum enim non habent”. Timonis vero filii —
fac enim illum priorem e vita excessisse —— egregium habebant
patruum. Quodsi Timo fratri supervixit, bene huius filiis eon-
sultum fuit, si patruus fideliter defuncti patris praeceptis ob-
temperavit. An unquam quidquam de tota hac re praestantius
seriptum est quodque melius demonstret quam egregius vir
fuerit is qui scripsit et quam bene mentes hominum haberet
perspectas quam hoc (p. 491 E.F):

„erga fratris liberos aeque benevolum atque erga suos esse

oportet, sed etiam leniorem clementioremque ne si, ut solent
adolescentes, peccaverint patris matrisque metu aufugiant, seque
ad alios convertant, qui illorum salutem non curant atque adeo
longius etiam eos a recta abducunt via, sed et perfugium ha-
beant ad aliquem qui et benevole moneat et ut a parentibus
veniam impetrent efficere possit''?
· Quodsi quis ipsum illius aetatis mentium medicum, dum artem
suam exercet vult deprehendere et contemplari, eapitis quarti
legat narrationem (p. 4¹79ss sqq.). Atque primum accurate con·
sideret ipsa a quibus incipit verba: „memini me Romae cu·
randos recipere duos fratres” ἀναδεξάμενον δίαιταν. Nonne sic
etiamnunc loquuntur 'medici de aegris quorum corpora curarunt?
At hi Plutarchum adierant, vel a parentibus missi ad eum
erant, non propter vitium corporis aliquod subitumve morbum,
sed quia frater fratrem suum ferre non poterat. Audiamus nunc
quomodo eos aggressus sit Plutarchus, certe alterum eorum.
Philosophiae ille sibi operam dare videbatur, verum, ut Plu-
tarchi verbis utar, malus erat frater sed non melior philosophus.
Videtur fuisse homo qui semper deorsum spectaret, sublimiora
curaret nihil, nam a Plutarcho admonitus ut fratre suo uteretur
ita ut philosophum uti decet homine qui non philosophus qui-
dem sed frater sit responderat: „profecto non est philosophus
iste et quod iisdem natus est parentibus id vero minime me
movet”, atque illud iisdem natum esse parentibus spurcissimis et
obscenissimis enuntiaverat verbis. Tum eum Plutarchusv hisce
corripuerat verbis:

