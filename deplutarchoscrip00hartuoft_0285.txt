,.
>t
l
i

Α -Ἶ-μ-,κε-Ἶι- -μ-Ἶ -Π--ι--Ἦ-Μ-,ι-ψ-ῃ--ψψ-ιη-νι ὴν- - «- - -

 

269

sceleste est commentus mendacium. Quis enim praeterea audivit
fidemque habuit? Affertur rota, miser ille in ea extenditur. In-
terea certi aderant nuntii, qui ex ipsa fugerant clade. Discedunt
homines, pro se quisque luget, vinctus relinquitur in rota in-
felix tonsor. Sub vesperam demum carnifex ad solvendum eum
venit. Quem statim ille interrogat: ecquid de Nicia audisset, et
quo modo ille interiisset. “

„Tam insanabilis’' sic noster disputat „fit consuetudine morbus
loquacitas''. ,

9 Aptissima haec est narratio ad audientium animos com—
movendos. Chaeronensibus omnibus ignotam eam fuisse suspicor,
nam nescioquid habet reconditi.

Spartae in sanctissimo templo sacrilegium factum erat hor-
rendum, neque ullum inveniebatur vestigium praeter . . . inanem
lagenam. Quaerere omnes et huc illuc versare mentem. Ibi unus
ex iis qui confluxerant: videor mihi dicere posse lagena ista
quid sibi velit; sacrilegos opinor propter sceleris immanitatem
prius cicutum bibisse et vinum attulisse ut, si in templo non
essent deprehensi, vini lag-ena epota salvi evaderent, aut, si
deprehenderentur, leni perirent morbo et tormentorum effugerent
atrocitatem. Quod cum ille dixisset, omnes intellexerunt tam
intricati aliquid et acuti comminisci eum non potuisse sed nar-
rasse quod sciret. Undique ad eum concurrere homines et „quis
es” rogare „quis te cognoscit, unde hoc habes ?'' Sic ad incitas
redactus se unum esse e sacrilegis confessus est.

10 Narratiuncula est- ex historia Romana. Vix ullus Plutarchi
liber illis caret. Haec autem dubium non est quin ipsa novitate
Graeculos detinuerit. Exemplo Plutarchus docet quam utile sit,
id quod nunquam facit garrulus, aurem praebere loquenti et a
re proposita non aberrare. Pupius Piso, quoniam loquaces ho-
mines ferre non poterat, servos suos vetuerat quidquam respon·
dere praeter id quod rogati essent. Forte autem evenerat ut
Clodium, quem sibi reddere amicum cupiebat, ad cenam invi-
tasset. Laute apparatur convivium, ad tempus omnes adsunt
praeter unum Clodium. Iterum iterumque servum, qui invitandi
fungebatur officio, prospicere iubebat iamne Clodius=adventaret.
Sub vesperam demum, cum iam de eo esset desperandum, Pu-
pius servum invitassetne rogavit. Atque ille „profecto invitavi'’.

