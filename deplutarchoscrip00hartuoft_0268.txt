252

insania hunc egit hominem ut inter se confunderet Decii mor-
tem et . .. Peregrini? confudit tamen et sic omnem nobis
ademit facultatem credendi genuinum hoc esse Plutarchi opus-
culum. Quinquaginta enim post Plutarchi mortem annis se ex
voto Peregrinus in ignem iniecit ardentem, quod nequeunte
neque post illum fecit quisquam.

„Uxores apud Indos, quae quidem maritos euos amant pro-
baeque sunt, de rogis inter se pugnant certantque, quaeque vic-
toriam reportavit et cum viro suo crematur, eam felicem vocant
ceterae''. ·

Mira hic declamator utitur vocabulorum structura: τὴν nami·
σασαν . . . συγκαταφλεγῆναι.

„Neque quisquam ibi sapientium beatus felixque videtur qui
non vivus, mentis compos, sano corpore, igne animam a corpore
separarit, purusque excedat e carne, postquam abluit quidquid
habebat mortale''.

ἐκνιψάμενος τὸ θνητόν. En hoc est Graece scribere!

„An a divitiis, regia, cena opipara lautaque compellere vis
ad peram mendicorumque panem? Hoc Diogeni felicitatis, Crateti
gloriae fuit initium. An cruci affigas palove‘? Quid Theodori
interest utrum humi putrescat an supra terram?''

Credatne, obsecro, quisquam talia a Plutarcho scribi potuisse?

Et tamen, quamvis absurdum hoc caput sit, aliquid certe quod
minime est spernendum hinc potest protrahi. Scriptor hic —
et quam ineptus ille sit nunc quidem non refert - qui procul
dubio Plutarchum se esse mentitur, ergo aliquanto post Plu-
tarchum vixit, cum demonstrare vult ne crucem quidem infeli-
citatis esse causam posse, nullum aptius afferre argumentum
vpotest quam dictum illud agreste et vere cynicum Theodori.
Ne fando quidem quidquam audivisse videt-ur de fidelibus illis
qui Magistri sui crucem summam putant gloriam summumque
decus.

Considerandum hunc locum relinquo viris doctis qui vetustis-
simae Christianismi operam dant historiae.

Denique quo melius appareat e quo genere scriptorum iste
sit: cum dicere vult: „Vitiositas non latronum opera utitur qui

hominem excipiant in montium anfractibus locisque solis, non ’

grandine qui vastet segetes’', sic blaterat:

