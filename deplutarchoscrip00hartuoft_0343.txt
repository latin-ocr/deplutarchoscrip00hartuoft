 

327

stagna quaedam et paludes vivunt: populo enim dis acceptis-
simo libertatem dedit''. Quod iudicium iusto quidem clementius,
atque> adeo cupidum nobis videri possit, absurdum videri non
possit, Equidem mirari satis non possum doctissimum illum
acutissimamque virum Hirzelium ludicrum illud vocare. An non
ex animi sententia paratam habeat veniam Plutarchus tyranno
qui dilectissimam carissimamque sibi Graeciam praeclaro liber-
tatis donaverit munere? An ludere et iocari videtur cum divinam
illam vocem sic inducit ratiocinantem:

ὦν μὲν γὰρ ἠδίκησε δεδωκέναι δίκαις· ὀφείλεσθαι δέ ’τι χρηστὸν
αὐτῷ, ὅτι τῶν ὑπηκόων τὸ βέλτιστον καὶ θεοφιλέστατον
γένος ἠλευθέρωσε,
nisi forte hoc obstitit quominus veram eorum vocabulorum per-
spiceret vim Hirzelius quod languidissimum his putidissimum-
que emblema τὴν Ἐλλάδα addiicitur? Nam eo abiecto ipsum
audimus Plutarchum quam maxima declarantem gravitate
quod ipsi sit persuasissimum. Vere praeclarus vero locus ille
ubi vividis nobis coloribus dirissimus impiorum apud inferos
depingitur cruciatus ille inde natus quod, cum sibi iam defuncti
videntur doloribus, in pristinum relabuntur malum, usque novo
exoriente prognato qui poenas dederit eorum quae deliquerunt
illi, quod malum semper ideo fit saevius, quia qui sic plectun-
tur iam notos habent dolores illos, qui denuo sibi sint perpe-
tiendi. Praeclarus ille locus est oratione, sed, si fieri potest,
magis etiam argumento, nam sic admodum probabiliter quaestio
illa solvitur quae haud iniuria saepe homines torqueat vexetque:
quae sit iustitia illa quod saepe insontes liberi pro sontibus
puniantur parentibus. Equidem in libro, cuius hoc sit praecipuum
argumentum, usquam lusisse et iocatum esse Plutarchum haud
crediderim, minime vero eo libri loco ubi de patriae suae, qua
nihil unquam ei carius fuit, sorte agit.

Atque etiam alibi compositio dispositioque libri haud iniuria
reprehendi possit. Sic —- id quod iam notavit Wyttenbachius --
quae c. XVII proferuntur exempla, licet rem, de qua agitur,
animi immortalitem, sat bene illustrent, non id nobis exhibent
quod promissum est: dixerat Plutarchus recentia se commemo-
raturum exempla, at haec omnia ex remota sunt petita anti-
quitate.

