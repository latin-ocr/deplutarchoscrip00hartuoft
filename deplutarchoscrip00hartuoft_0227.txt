211

ι se honore a clarissimo illo Chaeronensi affectum sentiet vir
consularis, qui in eius libello primas partes agat, neque dubita-
,, mus quin daturus sit operam ut libellus ille, in multa discriptus
a literatis suis servis exemplaria, omnibus innotescat Romanis,
quibus bonae artes cordi sunt quique in republica Romana pri·
marium tenent locum. Simulque hinc discimus cum quibus fere

viris Romae familiaritatem contraxerit Plutarchus, quos iam

Chaeroneam reversus colere et patronos habere philosophiae

¹j suae perrexit. Tacitum Pliniumque amicos habuit et praeterea
¹ , omnes quos eorum amicos ex Plinii praesertim epistolis cognitos
1 , habemus, in eorumque numero et ipsum principem Traianum.
⁸ ³ Neque iam dubitamus quin egregie Volkmannus apud Plinium

. (v, 5)=

aderam Arrionillae, Timonis uxori, rogatu Aruleni Rustici

· pro inepto et ridiculo nomine Arrionillae restituerit Aristyllae,

nomen et bene Graecum et verum Timonis uxoris. Nam Timon

Δ ille ne potest quidem diversus esse a Plutarchi fratre Timone,

siquidem in praeceptis coniuqabibus, vere aureo libello, haec Plu-

’ tarchue ad discipulam suam scribit: „ad cultum muliebrem

quod attinet, auctor tibi sum ut fideli serves memoria quae
Timoxena scripsit Aristyllae'’. Iam hic ipsius Plutarchi signifi-

² cari uxorem, quam Timoxenam fuisse nomine pro certo novi-
, mus, quis adeo contumacis est perversitatis ut negare velit?

Hercle si non suam hic nominasset uxorem, id disertis dixisset

’ verbis Plutarchus. Ergo scribebat libros Plutarchi uxor, idque

neque nescio neque invito marito, sed scribebat de rebus quas
solie feminis notas esse necesse est, neque scribebat populo sed

² feminis quibuscum arta erat familiaritate iuncta, imprimis illi

mulieri quam in matrimonio habebat sui Plutarchi frater. Pro-
fecto si unquam prodibit diarium, cuius hoc· sit propositum ut

’ „mulierum motus'' ille qui dicitur suis sibi coerceatur terminis,

Turnum ei detur nomen censeo.

Sed ad Plutarchum eiusque de cohibenda ira redeo libellum.
Ad cuius hosce locos pauca annotata velim.

p. 453 A. „Prudenter” ait „pictores sua opera identidem
examinant, per aliquod temporis intervallum sibi non visa: sic
enim minus eos fallunt tabularum suarum vitia quam si semper
eas ante oculos haberent''. Tum sic pergit:

 

