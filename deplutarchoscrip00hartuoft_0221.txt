s
i
ἰ
Ι

 

205

rogavit „eorum de me futuros opinamini sermones si malo eos
affeceroP’ Praeclare etiam Pisistratus adversus 'Prasybulum se
gessit, Porsenna adversus Mucium, adversus Philemonem Magas.
⁴Magus ille satrapa spectante populo a Philemone in quadam
comoedia insigni erat affectus contumelia, in qua eum his erat
allocutus quidam versibus:

Mag-as tibi a Rege, en, venerunt literae;

Non nnnc dolet quod legere nunquam didiceris?
Aliquanto post Philemon, navi iter faciens, vento prope Parae-
tonium in litus est eiectus et sic in Magae pervenit potestatem.
Quid tum ille? militem ad eum misit, quem iusserat destricto
gladio collum eius leviter tangere, deinde poeta comiter salutato
abire. Praeterea Philemoni pilam talosque quibus luderet misit.
Grammaticum quondam, quem ut indoctum ludere volebat,
Ptolemaeus rogavit: „quis Pelei pater?’' Respondit ille: „dicam,

· si prius mihi quis Lagi pater dixeris’', quibus verbis ei obscu-

rum genus ita exprobrabat ut indignum et non ferendum cla-
marent qui aderant. Tum rex: „si non est regium iocum ferre
posse, ne iocari quidem regem decet''.

En lepidissimam narrationum syllogen, quas hic e scriniis
suis profert Plutarchus, rei, de qua agitur, aptissimarum. Qua-
rum haud dubie ceteris praestat de Maga illa: eleganter est
enunciata et ut ceterae omnes egregie illustrat id quod demon-
stratur. At in libro de virtute morali nil nisi ipsius scriptoris
demonstrat stultitiam. Capite enim X (p. 449D sqq.) omnino
inepte nugatur et sic ut ne hoc quidem bene intelligas quid
tandem sibi velit —- at multa eum proferre quae non huius
loci, hoc vero luce clarius est —- de Stoicorum paradoxo „paria
sunt peccata’'. Ibi et hoc docet: „non omnium affectuum eadem
est vehementia''. Eandem esse nunquam, ut opinor, contenderunt
Stoici. Atque sic declamat:

„quis dicat eadem ira N icocreontem usum adversus Anaxarchum,
qua adversus Philemonem usus est Magas, cum tamen uterque
contumelia esset affectus? Pistillis ferreis Anaxarchum contudit
Nicocreon, Philemonis cervices nudo tangi gladio deinde eum
dimitti iussit Magas’' ¹).

 

1) Absurde et in praecedentibus res inter se opponuntur, sed, quia panio tamen
minus absurde, hoc unum profero ceteris omissis.

