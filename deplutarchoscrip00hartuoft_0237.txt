221

     

Quem civium meorum, tam qui Graece scirent quam qui
nescirent causa, quam accuratissime elegantissimeque potui in
vernaculum samonem transtuli 1). Nunc eos, qui hasce annota-
tiones lecturi sunt, a Plutarchi libello recentes fingo cumque
iis primum de tota eius natura atque indole pauca quaedam
disputo.

-’ Quam admirabilis quamque fidelis mentium medicus fuit
Chaeronensis ille! An potuisse eum sic scribere opinamini, nisi
perpetuo totam mentem suam intentam habuisset aeqrorum
suorum saluti, tam eorum a quibus consultus iam esset quam
omnium illorum qui posthac ab ipso consilium, solatium,
auxilium essent petituri? Immo vero persuasum nobis habere
possumus Plutarchum quidquid faceret, loqueretur, legeret, au-
diret, illos semper ante oculos habuisse et in tempore dedisse
operam ut iis auxilio venire posset, si res ita postularet statim.
Domi suae armarium habebat in loculos divisum plenumque
sententiarum, narratiuncuhrum, praeceptorum quae, suo quodque
tempore, aliquam babere possent utilitatem. Non arida atque
exsanguis 'ibi iacebat doctrina, sed ¹viva vitamque datura erat
condita sapientia, quam homo hominum amans collegerat dispo-
·sueratque, quique eam collegerat disposueratque, qua erat pru-
* dentia et comitate, quovis erat paratus tempore ad promenda

ea unde componeretur medicina cuique maxime profutura morbo.

Et quam bene medicus ille cuiusque morbi perspiciebat naturam!

Quanta arte — si ars dici potest innata homini virtus, quae

nil humani a se alienum putat — repraesentare sibi poterat

cuiusque *aegri conditionem, ita ut eius dolores penitus sentiret
ipse! Quam bene ad eum ab ea parte, unde oportebat, accedere
poterat, ita eum erigere ut nullo afficeret dolore, parcere ei
simulque morbi aperire naturam, adiuvare hominem neque tamen
'ita alere eius desidiam, mollitiam, inertiam ut de suis disperaret
viribus. Patris simul utitur voce consolantis, magistri docentis,
„ amici sustentantis, a solita abducentis tristitia, leuemque inter—
dum excitantis risum. Quibus molestiis laboret Paccius sic sentit,.
tamquam si ipse in iis versaretur. Ad altiorem adscendere locum
homo ille ardenter cupit et strenue dat operam; ut admittatur

ἐ

 

1) ‚De Avondzon des Hciiendoms’' editionis secundae vol. I p. 181—160.

