2

tinet, de singulis libris quam brevissime potero sententiam meam
iudiciumque praemittam. Sic simul, aliquatenus certe, etiam
philologi apud exteros libri illius vernacule scripti eas cognoscent
partes quas vulgo notas esse e re mea sit et fortasse etiam
scriptoris quem tantopere admiror in deliciisque habeo. Cumque in
toto hoc negotio pervulgatum librorum tam Plutarcheorum quam
spuriorum sim secuturus ordinem, initium mihi est faciendum a
Libello desinens. ‚educandis

quem a Plutarcho conscriptum iam nemo est qui serio conten·
dere possit. Volkmannus, vir doctissimus prudentissimusque et
de Plutarcho egregie meritus, operam perdere censet si quis
post Wyttenbachium hac de re etiam verba faciat. Ita est:
exemplo omnibus, qui eiusmodi quaestiones tractant, Wytten-
bachii illa de nostro libello disputatio esse potest, tam est
omnibus numeris absoluta. De una tantummodo re, neque magni Ι
momenti neque tamen prorsus contemnenda, etiam moveri posse
controversia videtur. Ab adolescentulo scriptum libellum wyt-
tenbachius censet, qui a Plutarcho magistro hoc argumentum
tractandum acceperit. De priore huius sententiae parte lubenter
clarissimo viro assentior3 puerilis ista meditatio est, sed e Plu-
tarchi schola profectam haudquaquam credo. Quid quod eam
magistro satis probatam esse nobis esset statuendum, si cum
Wyttenbachio ab ipso Plutarcho adiectum epilogum sumeremus.
Est enim ille huiuscemodi:

τὸ μὲν οὖν πασας τὰς προειρημένας συμπεριλαβεῖν εὖκῆς ἴσως
ἢ παραινέσεως ἔργον ἐστί· τὸ δὲ τὰς πλείους ζηλῶσαὶ καὶ αὐτὸ
μὲν εὐμοιρίας δεόμενόν ἐστι καὶ πολλῆς ἐπιμελείας, ἅνυστον δ’
οὖν ἀνθρωπίνῃ φύσει καθέστηκεν. ’

Ubi primum manus emendatrix requiritur. Non enim post*
προειρημένας subaudiendum cum Bernardake ὑποθήκας, sed ipsum
illud vocabulum, aliudve in eandem sententiam, supplendmn censeo.
Praeterea post ἴσως excidisse μᾶλλον videtum hoc enim voluit
noster: „optari illud potest non praecipi.'' Nunc locum 510 correctum
aspiciamus. Plutarchine hic agnoscis orationem? 'Immo vero hic
quoque puerulum declamantem audimus, qui dummodo periodum
eleganter, ut ipsi videtur, exornet claudatque, ad exilem profe-
rendam sententiam largam effundit vocabulorum copiam. Ut
cetera sensu vacua mittamus: quam inepte, dum, clausulae dat

 

