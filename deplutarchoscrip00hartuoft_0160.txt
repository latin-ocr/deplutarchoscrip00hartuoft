ι
144 d

„Fortunaene an Virtutis hoc opus est?'' supervacuam reddunt
Virtutis orationem amplam elaboratamque. An forte id agitur
ut philosophica aliqua quaestio ab omni parte accurate conside-
retur tandemque docta solvatur definitione? Immo vero conten-
tus erit orator si auditoribus persuaserit apte se tractare posse
argumentum difficile. Et difficile esse argumentum: „imperii
Romani effectrix Fortuna fuit” statim intelligunt omnes, cum
vel obiter admoniti sunt Mucii Scaevolae, qui-invicta virtute
dirissimos pertulit cruciatus, Horatii Coclitis qui corpus suum
opposuit ingruentibus hostium copiis, Marii praesertim robusti
illius militis cui nihil tam adverswm fuisse dixeris quam ipsam
Fortunam.

De oratore hic loquor auditoribusque. Etenim mire errem nisi
oratio haec sit, eaque Romae habita a Graeco, qui eo venerit
ad suas merces ostentandas, id est ad demonstrandum quanta
sua sit doctrina, quod in lepido excogitando „paradoxo” acumen,
quae copia in defendenda sententia aliqua inaudita.

„Imperium illud Romanorum ingens non sapientia et virtute
conditum, certe non illis solis, sed ante illas fortuna'’ nonne
hoc qui primum audiat ad coelum manus tollat? Sed documenta
dat idonea orator bene se paratum ‘ad causam accedere:⁴ in
promptu habet totam historiam Romanam eamque apte disposi-
tam. Quodque identidem inde protrahit aliquid quod severam
reformidet trutinam (velut illud est quod Aemilius Scaurus ob-
scurissimo dicitur loco natus, quod victoriam incruentam re—
portasse Aemilius Paulus, quod una Carthaginiensium clade de
Africa actum) talia sibi indulgere potest orator, qui semel
benevolos sibi auditores reddiderit, eum praesertim eiusmodi
mendaciuncula permagnam habeant persuadendi vim. Et artem
se oratoriam plane callere quavis ostendit pagina: quotiescunque
divagatur ad aliquam rem quae ipsi magnopere placeat quamque
placituram audientibus expectet, si eam ad propositum argu-
mentum parum pertinere sentit iam' statim sententiola qualis
haec est: „fortasse haud alienum fuerit de hac re fusius dispu-
tare'' nimis morosum refutat iudicem. Longam dederit enume-
rationem, quam in praesentia requirat nemo (velut quoties
quandoque Iani templum clausum fuerit), paucis eam absolvit
verbis e quibus appareat necessariam eam fuisse. Nimis diu se

