254

audimus Plutarchum disputantem, neque mirum est exstitisse
virum doctum qui contenderet non tam suam quam alienam
hic defendere Plutarchum opinionem. Iohannes Schroeterus ille
est, qui nuper libello eleganter scripto, apte disposito atque
bonae frugis pleno (prodiit ille Lipsiae ex aedibus Dicterichianis)
demonstrare conatus est Plutarchum non sponte iniisse viam
illam quae a dubitatione ad fidem ¹) ducat sed Philonis vestigia
secutum. Ita se rem habere equidem infitias ire nolim, sed non
est cur ob eam causam Plutarchum contemnamus. Etenim
quamvis doceat idem Plutarchus quod Philo, ne hic quidem
quidquam docet quod' non ipsi sit persuasissimum, et longe
longeque auctorem suum superat, tenebrionem istum quisuis
allegoriis omnia perturbat obscuratque.

Sed scriptus est liber ille de primo friyido Favorino philosopho
sceptico et inter scripta Plutarchi singularem tenet locum. Certe
nullum novi quod nobis ita meram praebeat doctrinam, eam
doctrinam quam doetrinae causa exerceri aiunt, quam ceteroquin
Plutarchus minime solet habere in deliciis, neque ullum quod
tam aperte uni tantummodo sit homini destinatum eique non
minus docto quam ipse est scriptor. An iuniori hic in re phi-
losophica socio Plutarchus specimen dare vult quomodo agendum
illi sit qui difficilem aliquam quaestionem quam accuratissime
tractare velit?

Quocunque modo se res habet, quin Plutarchi liber ille sit
neque dubitat quisquam neque potest dubitari: tanta est cura
tantaque diligentia elaboratus — etiam hiatus sedulo vitantur—-
ut affirmare liceat non potuisse eum ἀκέφαλον errare inter ho-
mines, hunc qui scripsit strenue dedit operam ut sibi vindicaret
opus unde tantum laudis posset sperari gloriaeque. Eiusmodi
liber qui auctor fertur auctor est. Accedit indicium unum minime
spernendum: hic quoque habemus flosculum illum quo adeo
delectari solet Plutarchus de aqua e puteo hausta iterumque
demissa sed ita ut urna qua hausta est superficiem aquae, quae
est in puteo, non tangat: haustam tum aquam frigidiorem aqua
putei esse docet.

Sed alia est illius libri et nostri fragmenti causa. Litem de

 

1) Germanice: avon der Scepsis zum Offenbarungsglaubeffl.

