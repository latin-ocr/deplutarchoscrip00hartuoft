O A P UT XXII.

EPILOGUS.

„Apud Romanos nullus erat certus ordo sacerdotum, non ergo
poterant existere lites et controversiae de religione: qui praeerant
reipublicae iidem praeerant religioni, sed erant sacerdotes nomine 3
sacra procurabant pontifices minores, cives honestissimi sed nun·
quam ex ordine amplissimo3 praecepta moralia. meabant
philosophi.’'

Verba haec sunt Cobeti, a quibus ordiri solebat Antiquitatum
Romanarum caput de re sacra. Quae nobis in mentem revocantes
ipsam illam claram sonoramque audimus vocem dilectissimi ma·
gistri, videmusque vultum viri summi quo tamquam splendi-
dissimo decore semper gloriabitur respublica nostra.

Praecepta moralia tradebant philosophi. Quantum in paucis
hisce insit verbis probe intelliget quicunque paulo interiorem
contraxerit familiaritatem cum scriptoribus Graecis Romanisque
quorum, praesertim aetate imperatoria, toto imperio Romano
summa fuit auctoritas. Is enim illa verba sic interpretabitur:
erat tunc genus hominum qui philosophi dicebantur sed revera
erant sacerdotes, at sacerdotes quibus nulla incumbebat sacrifi-
ciorum, caerimoniarum quaeque alia sunt ex eo genere cura3
docere homines, monere, vituperare si opus erat, in re ad-
versa solari, sursum eorum attollere mentes, sanare morbos
doloresque quibus vexabantur, et, sive vocati sive non vo·
cati essent, laborantibus vel commendare vel afferre remedia,
hoc unicum eorum erat officium. Quare summa laude dignus

