152

imposuit onus orator; immo ipse facultatem dedit peritis inter
auditores de arte oratoria iudicibus secum statuendi quid iam
secundum illius artis praecepta sequi debeat; quos si exspectatio
fefellit, de oratoris fama actum est ¹). Ergo ut in libro de For-
tuna et Virtute Romanorum, sic hic quoque ante omnia facundiae
opus est dare documenta, non tam quid dicat orator quam quo
modo dicat quaeritur, magis illi sunt permulcendae aures quam
sanandae mentes. Eodem modo se in proximo libello res habuit,
sed quemadmodum iam dixi, est quaedam inter hosce et illum,
neque ea levis, discrepantia. Oratio pro Fortuna Romanorum habet
quod admirationem quandam moveat. Licet enim ibi Fortuna
non caeca illa dea sit, quae res humanas ludibrio habet, sed
potius numen aliquod divinae providentiae haud dissimile, tamen
a viro, quem praecipue tamquam lenem sed simul et gravem
mentium medicum suspicimus veneramurque, hanc defendi sen-
tentiam „Fortuna non Virtus Romanum condidit imperium” vix
aequo ferimus animo, atque ut tamen aliquo modo explicemus
illud potissimum ab eo electum argumentum, huc confugimus
ut dicamus eum, cum artis oratoriae dare documenta vellet, in-
tellexisse eiusmodi paradoxon uberrimam sibi praebere ingenii
ostentandi materiem. At nunc in eo genere iam satis innotuit
inclaruitque, ergo nunc id agitur ut quid de rebus gravissimis
disertus ille vir sibi habeat persuasum cognoscant homines.
Sunt ἐπιδείξεις libelli de Alexandro item ut oratio de Fortuna
Romanorum, sed multo minus est eorum fucata et polita oratio,
nulla artificia rhetorica, nulli in iis occurrunt flosculi 3 ab initio
ad finem vir maturus prudensque hanc defendit sententiam sa-
pientissimam: et in Alexandri et in uniuscuiusque vere magni
viri vit-a multo maiores esse virtutis quam fortunae partes.
Neque bellicam hic praesertim spectari virtutem vel maxime
hinc apparet quod in clarissima ponuntur luce eae res quibus
Alexander pudoris, pudicitiae, integritatis, innocentiae dedit do-
cumenta, praecipueque ostenditur illi regi nihil fuisse cordi magis
quam veram humanitatem. Darii uxori, captivae factae, adeo

 

1) Off. lepidissima haec Plinii in epistola ad Tacitum (Ι, 20)= ‚suae quisque in-
ventioni favet et quasi fortissimum amplectitur, cum ab alio dictum estquod ipse
praevidit. Omnibus ergo dandum est aliquid quod teneant, quod agnoscant”.

