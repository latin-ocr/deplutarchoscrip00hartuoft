CAPUT XI.

—.—-.-—.-.-

m: COHIBENDA IRA.

Utilissimus hic libellus suavissimusque, cuius patronum esse
voluit Plutarchus Minucium Fundanum virum magnae inter
Romanos auctoritatis: hunc enim ibi inducit colloquentem cum
Sextio Sulla Carthaginiensi et civitatem Romanam adepto.
Sullae Fundanus exponit quo modo ex iracundo asperoque lenis
sit factus mansuetusque eamque rem tam accurate exponit ut
libellus qui initio colloquium fuit exeat in disputationem solius
Fundani de cohibenda ira. Bene notus hic nobis Fundanus e
Plinii epistolis. Ad illum est lepidissima illa Plinii epistola I, 9
qua demonstratur qui fiat ut in urbe, futilissimarum plena oc-
cupationum, singulorum dierum ratio constet, multorum non
constet. Epl. IV, 15 Plinius a Fundano, quem in proximum
,annum consulem creatum iri auguratur, petit ,ut sibi quaestorem
assumat Asinium Bassum, illius Bassi filium qui et Tacito amico
utatur. Epl. V, 16 eundem amissa filiola tristem consolatur.
Epistola demum VI, 6 eundem rogat ut se adiuvet enitentem
ut Iulius Naso honorem quem petit obtineat. „Permultum” ait
„interest mea te ostentare, tecum circumire''. Hinc aliquatenus
intelligimus quamnam illo tempore philosophi Graeci librorum
suorum in lucem edendorum sint secuti rationem. Prorsus enim
eodem modo, quo Plinius Nasonis patronum fieri Fundanum
exoptat, Plutarchus eundem illum Fundanum sui libelli patro-
num fore sperat. Neque frustra, ut opinor, sperat. Insigni enim

