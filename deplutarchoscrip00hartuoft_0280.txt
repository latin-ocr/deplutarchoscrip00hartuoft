264

strenueque dat operam ne unquam incurrat in malum illud quod
semper cuivis poetae et scriptori insidiatur: audientium satietas.
Sed garruli usque repetitis suis narrationibus aures hominum
implent, velut si atramento commacularent nullius pretii char-
tulas.’'

Sed maxime illud consilium non monendi solum sed ¹etiam
delectandi multiplex variumque auditorum genus, qui neque
omnes philosophiae dant operam ’ neque illius sibi magistrum

expetiverunt Plutarchum, inde elucet quod Homerum suum .

imitatus tam bene varietatis habet rationem. Usque nova offe-
runtur exempla quorum nullum non proposito suo aptissi-
mum, nam
monent praecepta, secum exempla homines trahunt,

et hoc semper ante oculos habet hic orator, qui nunquam obli·
viscitur multo maiorem auditorum suorum partem indoctam
esse homiuum plebem, qui nunquam philosophiae sint initiati
mysteriis. Inde vere admirabilis illa narratiuncularum copia et
varietas. Quarum aliae sunt vulgo notae, saepius apud ipsum
Plutarchum leguntur, nostra quoque aetate volitant per ora
virorum qui aliquid habent literularum, aliae rariores sunt re-
conditioresque‚ apud solum inveniuntur Plutarchum sic exorna-
tae, pleraeque, atque eae quae maximi sunt momenti, hoc solo
leguntur loco. Sed hoc commune habent omnes quod proposito
suo sunt aptissimae, quod legentem revera docent aliquid, quod
ita proponuntur ut eum et commoveant et detineant. Has ergo
omnes hic, in duo illa divisas genera vel obiter vel paulo
accuratius referam: miraberis tantum earum numerum suum
sibi locum invenisse in libello qui non plus triginta duas implet
paginas Teubnerianas. Sed hoc praemittam: consulto non tangam
quaestionem unde omnes hasce habeat fabellas, nullius enim
momenti ea est cum componendi artem qua in scriptis moralibus
Plutarchus usus est suo vis aestimare pretio, nisi forte conten-
dere lubet Plutarchum omnes immutatas eodemque ordine ex
aliquo ceteroquin ignoto‘transtulisse auctore -— ad eam autem
sapientiam nondum quisquam nostra prolapsus est aetate. Nam
compendiis conspectibusque tam narrationum quam sententiarum
quin usus sit Plutarchus quis dubitet? Quid quod ipse —
quemadmodum alibi iam diximus -- ipse sibi eiusmodi paravit

