568

Soclaro, quem Plutarchi fuisse amicum aequalemque haudzwmel
testatur ipse? Vide Wytt. Anim. vol. VI, 1 p. 171? ’ ,

Lamprias
Autobulus

LampriaS‚ Plutarchus, Timo
Auto'bulus.

Nonne disertum hoc stemma, an ulli est obnoxium dubitationi?

Plenus rerum est liber noster, plenus artis varietatisque.
Neque tamen mere sophisticum est opus quod delectet tantum-
modo legentem. Cum philosopho nobis res est qui et alia multa
utilissima doceat et eos refutet adversarios, quos omnium mi-
nime ferre possit: Stoicos. Illorum antitheton λογικόν . . . ἄλογον
ita affertur ut minime placuisse Plutarcho statim appareat. Et
qui placere ei potuit rig-idum istud atque adeo crudele dogma:
„⁷ch ἄλογα prorsus omni carent mente, ergo nulla inter ea ho-
minesque intercedit ratio, neque quidquam obstat quominus
homo animalibus ut lubet utatur”? Dira ista hodiernorum vi-
rorum doctorum et nefanda argumenta quibus demonstrare
conantur doctrinae causa saevissimis afficere crucitatibus animalia
licere abominatus esset Plutarchus . . . quid autem ·„esset”?
Diserte declarat quae sua sit de eiusmodi rebus sententia:
condemnat illos quoque qui formicarum dissecant nidos ut eorum
cognoscant structuram (968 Α). Et quorsum illa Stoicorum· de
animalibus sententia ducat lepide sic describit (961EF) „nunc
quidem animalia aiunt non neminisse, laetari, irasci sed quasi-
meminisse et sim. At ne sensus quidem ullius sunt pretii ei
qui prudenter iis uti nescit, ergo quasi-videre, gaudere, dolere
atque adeo quasi-vivere iis animalia sunt dicenda.”

Iidem (9610) ἀποκναίειν legentes dicuntur i. e. fastidio taedio-
que afficere definitionibus suis, in eosdemque dirigitur mordax
illud dictum: „ridiculum est Platonem Socratemque in eodem
dicere pravitatis statu versari in quo vilissimum quodque ver-
satur mancipium.''

Chrysippus cum nominatur ludribrio habetur3 delectatus ille
fuisse videtur piunotherae exemplo; bestiolam ergo istam noster
(980 A) ait „plurimum Chrysippi atramenti absumsisse.‘”

