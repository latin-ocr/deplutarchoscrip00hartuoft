204

Ubi pertinacior aliquis contendere possit inter se misceri
tempus et carmen. Sed verisimilius est hoc voluisse Aristotelem:
„id quod, quia lonqum tempus intercedit, diluitur leniusque fit”.
Hic vero istud κεραννύουσι absolute positum ridiculi atque ab-
surdi aliquid praebet. Quid enim? Boni esse mentium medici
dixeris ab adolescente, quem curandum receperit, removere quid-
quid vehementiores afferat affectus, sensus stimulet, denique
perturbet mentem moresque corrumpat. Quid vero ille quem
nobis exhibet personatus Plutarchus? Discipulum‚ ut opinor,
secum ducit ad mimum aliquem vel ad tragoediam, in qua
Phaedra vel Canace primas agit partes, et sublato aulaeo diatri-
ben habet plenam castitatis ..... atque taedii! Lubrica, hercle,
educandi ratio! Accedit quod, ut imaginis constet ratio, ea dia-
tribe habenda erit dum fabula ayitur. Quo nihil aptius ad animum
parturbandum, nam ad insaniam sic miser adolescentulus adigitur.

Sed disertius hoc exemplum flosculi inepte ex ipso sublati
Plutarcho. In libro de cohibenda ira iucundissima quadam¹ nar-
ratione docetur quam sit egregium parcere inimico qui in tuam
pervenerit potestatem. Totus ille locus, qui et alio nomine per-
magni est momenti, sic decurrit (457D sqq.):

Semper lego colligoque exempla continentiae, quae non phi·
losophi dederint, quos qui ipsi mente carent felle carere aiunt,
sed reges atque tyranni; velut illud est Antigoni qui, c'um
prope tabernaculum milites quidam ei maledicerent, exserto
baculo, „heus vos, longius absistite si maledicere vultis” cla-
mabat; atque illud Arcadionis et Philippi: Arcadion ille Achaeus
semper conviciis in Philippum utebatur, quin etiam cives suos
monebat ut fugerent

donec eo ventum, non notum nomen ubi istud.
Qui cum forte in Macedoniam venisset, amicis regem adhor-
tantibus ne inultum abire sineret mordacem istum inimicum,
rex eum amice salutavit, dona ei dedit hospitalia, deinde in
Graeciam misit qui quibus nunc de rege verbis uteretur inter
Graecos Arcadion inquirerent ς cumque iam ab eo in coelum se
tolli cognovisset „en” aulicis ait „quanto ego sim melior me-
dicus quam vos’'. Cumque Olympiae multis esset laesus convi-
ciis, essentque qui plorandum Graeculis istis dicerent qui mul-
tis ab eo affecti beneficiis nunc eum maledictis lacerarent „quales”

