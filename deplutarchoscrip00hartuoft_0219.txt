 

203

tissimaque. Velut de Des. Or. 412 E. ludibrio habet grammaticos,
qui quaestiunculis inanissimis semet ipsos „coquunt, macerant,
defatigant'’. Quod autem affert exemplum? Quo nullum risui

' movendo aptius: „Boiam” ait „futurum habet βαλῶ, interneci-

vum ergo inter se gerunt bellum grammatici utrum prius an
posterius λ exciderit'’. Sic refutat Demetrium grammaticum
Heracleo Megarensis, cui quin magis quam adversario faveat
Plutarchus sub fratris latens persona iam non est dubitandum.

De singulis locis neque lubet neque opus cst quidquam annotare.

 

DE VIRTU'I'E MORALI.

Multo etiam philosopho Chaeronensi indignior hic libellus,
quem, ut ad finem perlegas quantum tibi est taedii devorandum!
Contra Stoicos eorumque perfectam virtutem puerulus iste,
Aristotele praecipuo auctore usus ¹), demonstrat etiam esse quan-
dam virtutem ex ratione affectus cohibente natam. Certe huc
fere redit ineptae disputatiunculae argumentum. Oratio neque
perspicua est neque ullo lepore commendatur. Quod alibi tam
facete datur praeceptum: „ad ebrietatem vit-andam non opus est
qffwndere vinum, potes etiam affundere aquam'' id hic ita cor-
rumpitur ut nullo modo legentem monere, nedum delectare,
possit. Annon ineptissima haec est sententiola (451D):

οὔτε γὰρ οἶνον οἱ φοβούμενοι μεθύειν ἐκχέουσιν οὔτε πάθος οἱ
δεδιότες τὸ ταρακτικὸν ἀναιροῦσιν ἄλλα κεραννύουσι,
quae et sermonis laborat vitio eoque gravissimo. Iure enim
roget quispiam: „quaenam sunt illae res quae hic miscendae
dicuntur?” Aquam vino miscemus, sed quid admisceamus affec-
tibus animum perturbantibus? Dixeris absolute hic κεραννύναι
dici, diluendi (vernacule ‚,aanlengen’') sensu, quomodo et noto
illo Aristotelis loco fiat (de A. P. c. 26 Vah1.>:

(et aliis rebus tragoedia heroicum carmen vincit et) τῷ ἕν
ἐλάττονι μήκει τὸ τέλος τῆς μιμήσεως εἶναι· τὸ γὰρ ἁθροώτερον
ἥδιον ἦ τὸ 2) πολλῷ κεραννύμενον τῷ χρόνῳ. λέγω δ’ οἷον εἴτις
τὸν Οἰδίπουν θείηῂτὸν Σοφοκλέους ἐν ἔπεσιν ὅσοις ἦ Ἱλιάς.

 

l) Inde est illud αὐτὸς Ἀριστοτέλης quod 448A legitur.
2) Articulum hic inserendum puto.

