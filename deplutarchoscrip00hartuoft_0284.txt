fecisset illud, sed se in invidiam odiumque apud futurum ad·
duxisset imperatorem. Postridie cum de more Fabius ad Au·

ι

gustum venisset eumque sic alloqueretur: salve imperator,
responsum tulit: vale Fabi. Quod quid sibi vellet statim intel·
lexit, domum rediit uxoremque sic est allocutus: secretum a
me prolatum imperator deprehendit, nunc mihi est moriendum.
Atque illa: meritas das poenas, qui cum me per multos habueris
annos uxorem tamen quam essem loquax nunquam intellexeris
neque istud vitium caveris. Sed me sine priorem. Sic fata gla-
dio arrepto semet percussit.''

7 Seleucus, cui glorioso cognomen, in proelio cum Gallis
exercitum totum cumque eo regnum perdiderat, positaque co-
rona equo aufugerat cum paucis fidelibus; diu per difficiles
aditu regiones errabat, tandem inopia coactus ad villam quandam
accessit; forte domi erat dominus, quem ergo panem aquamque
rogabat. Ille vero et haec ei dedit et praeterea large praebebat
quaecunque in suo nascerentur agro, dumque benigne eum in-
vitabat regis agnovit vultum. Atque laetus quod regem beneficio
afficere sibi licuisset, non se continuit neque regis adiuvit men-
dacium, sed ad viam usque prosecutus sic ei valedixit: vale
Seleuce rex. Tum rex dextra protenta hominem ad se tamquam
osculaturus attraxit, signumque dedit comitum suorum uni:

haud mora, procidit in terram caput ecce loquentis.

Quam narrationem lepidissime verissimeque sic noster con-
cludit: „si paulisper etiam se continuisset, postea multo maius
tulisset silentii quam benignitatis praemium.”

8 Lepidam lepideque narratam fabellam in fine additamento
quodam ipse, ut opinor, narrator exornat:
¹ Tonsor-es loquaciores esse solent, haud mirum: apud illos
enim otiosi et loquendi cupidi solent desidere homines. Sic
tonsor fuit qui primus Athenienses fecit certiores de clade in
Sicilia accepta. Cognoverat rem a servo qui inde aufugerat.
Omissa ergo taberna sua procurrit in forum

ne prior accurrens alius se fraudet honore.

Nova res haud leviter civium animos conturbavit. Fit contio
in qua auctor quaerebatur nuntii. Tonsor adducitur, interrogatur,
sed hominem qui sibi narrasset nominare non potuit. Clamare
omnes incensi ira: tormenta adhibeantur nefario isti, qui istud

Ι

