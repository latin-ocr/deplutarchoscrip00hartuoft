 

351

Neque de una tantummodo disputant re, ipsum quoque ar-
gumentum mirum in modum variatur. De Alcmenes sepulcro
narratur effosso inscriptioneque ibi inventa, deque oraculo Deliis
reddito, quod non minus docte et ingeniose sit interpretatus
Plato quam illam Chonuphis Aegyptius. Iusserat Apollo Delios
cubum construere duplum: „hoc difficillimo’' dixerat Plato
„omnium problematum mathematicorum proponendo sic deus
non Delios solos sed omnes mortales erat allocutus: summae
omnium date operam disciplinae, mathematicae’' 3 inscriptio
Haliarti inventa in Alcmenes sepulcro praecipiebat civibus ut
Musis rem facerent divinam: „iubentur hoc praecepto’' sic Cho-
nuphis docuerat „omnes Graeci pacem inter se servare et pacis
colere artes'’.

Et sunt alia in quae identidem excurrit disputatio de argu-
mentoprimario. Sed multo plura multoque diversa magis sunt
ornamenta quibus illa disputatio illustratur. Lubenter quidem
Xenophontem audimus de Pelopida eiusque sociis Thebas libe-
rantibus narrantem: brevis est narratio sed quominus exilis sit
et arida res ipsa, plena vicissitudinum, obstat. Plutarchus vero
poetam hic se praebet tragicum, qui Thebanos heroas vivos
spirantesque in scenam producat. Quam multa ibi fiunt quibus
audientium et spectantium animi vehementer perturbentur.
Mitto nunc locum illum vulgo notum de Archia eiusque dicto
„seria ὀι-δέ’, aliaque minus insignia. Sed quam lepide nobis
ante oculos ponitur Hipposthenidas vir ille parum strenuus, qui
suis tergiversationibus rem totam esset perditurus, nisi dii
benevoli tamquam instrumento usi essent Chlidonis cursoris
uxore, qui de mandato a se non peracto tam vitae plena oratione
conscios coniurationis facit certiores ut nostris auribus hominem
narrantem audire nobis videamur.

Et possum sic multa narrandi artificia protrahere et laudare,
nisi longus fieri vererer. Sed in uno mihi ornamento paulo
diutius est subsistendum. Hoc enim praecipuum libri decus
quod facultatem nobis praebet, licet in transitu illud fiat, melius
cognoscendi praeclari illius viri, quo tamquam deo semper, id-
que iure, gloriati sunt non Boeoti soli sed quotquot fuerunt in
orbe terrarum Graeci, Epaminondam dico, cuius tota domus
leg-entibus proponitur ante oculos. Nam dum consilium illud

