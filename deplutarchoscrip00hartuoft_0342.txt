326

quod tempusanimi perturbationes placent sedentque, postea certo
aliquo sustentaculo homini opus est quod semper in promptu
habeat. Nam argumenta licet alia argumenta deiiciant profli-
gentque, novae subinde surgunt dubitationes, quae certiore sint
curandae remedio. Et mythis suis adeo confidit Plutarchus ut
in iis proferendis Platonico illo non vereat-ur uti exordio: „quod
nunc sum dicturus tibi fortasse ficta videbitur fabula, at mihi
firmissima rei de qua agitur videtur demonstratio.'' Primum
convincit hominem et pectus quidem magis convincit quam
rationem, deinde spectaculum ei ponit ante oculos colorum fi-
gurarumque plenum, quod nulla aetas sit deletura.

Iam si quis me roget quid de illo libro Chaeronensis nostri
philosophi et theologi tam saepe laudato, tot admirantium versato
manibus mentibusque, ipse sentiam, non possum non confiteri
ipsam illam partem quae proprium decus et suum sibi orna-
mentum praebere toti libro debeat, mythum dico, ea ipsa carere
virtute qua quam maxime opus sit. Mihi quidem hic idem
evenit quod in similibus Dantei operis fit locis: quae descri-
buntur oculis meis non video, atque idem ceteris omnibus qui
hunc legant librum accidere suspicor. Quodsi docti editores
pictorum munus susceperint, totidem suspicor tabulas quot
editiones prodituras‚ quae omnes unam rem inter se communem
habeant, quod difficultatis pars tollatur nulla, id quod ⁴et in
Dantes editionibus fieri videmus, Sed quemadmodum quivis in-
doctus in praeclaro Itali opere legendo iis ipsis locis quos non

7 intelligere non possit, quia tam sunt praeclari, ideo fortasse

magis etiam commovetur quia inter tenebras circumiacentes
umbramque qua obteguntur clarius splendent fulgentque, sic
Plutarcheus quoque mythus lumina quaedam habet, quae ob
eam causam magis oculos ad se attrahunt quod vicina paulo
sunt obscuriora. Ε quorum numero et honorificentissimum illud
est de Vespasiano iudicium, quod uno continetur versu tanti
ponderis:
vir fuit hic iustus, morbo regnum exuet ergo.

Sed proprius quidam et peculiaris nitor inest pulcherrimo illi
de Nerone loco, de quo hanc divina quaedam vox, cum iam in
eo sunt daemones ut in horrendam eum diramque convertant

viperam pronuntiat sententiam: „canorus fiat ales, quales ad-

