232

domi manere vel peregre versari'' clare et lepide depingit uobis
qua ratione illius aetatis philosophi artem suam exercere sint
soliti. Si licet paulo familiariori sermone hic uti â€” non quod
debitae sim reverentiae immemor id facio, sed quo melius ipsa
res cognoscatur -: frater maior Romae negotium condidit et
diligentia sua atque rerum usu effecit ut floreret illud et multos
homines sibi teneret devinctos3 'sed iam dives rus habitatum
concedit negotiumque gerendum fratri relinquit, qui nunc sibi
inde victum quaerit dum tamen ipsum negotium eius qui con-
didit uomine appellari pergit, hoc enim praecipuum eius est
ornamentum.

An parum dignum hoc exemplum re de qua igitur? Utar
alio, minus quidem pervulgato sed quod proprius ab illa abest.
Frater maior in magna aliqua consedit urbe ad certum quoddam
morbi genus curandum favit ei Aesculapius, in dies maior ad
eum accessit aegrorum numerus ita ut tandem aliquando aedes
eius nosocomii instar factae sint3 post aliquot annos a quotidiano
illo labore se abdicavit3 frater, quo iam multo autea adiutore
uti coepit, negotii curam in se recipit, tamen nosocomium illud
nomen suum, quod a praeclaro illo accepit conditore, retinet,
et, si gravior aliquis incidit casus, paratus ille est ad consilium
dandum. Non est quare dubitet aeger quisquam ad successorem
illum se conferre: eadem semper ibi est curandi ratio et, si non
corpore, animo semper adest prior dominus.

En exemplum rei ipsi quam maxime accommodatum. Leve-
quius, cum mentium medicum Plutarchum appellaret, acu eam
tetegit. Non ornamenti tantum gratia 1100 Plutarcho nomen dari
posse, sed totum, quo ille fungebatur, laborem simillimum ei
fuisse quo hac aetate corporum funguntur medici mox demon-
strabo, immo vero tabula quadam proposita ostendam. Sed prius
pauca quaedam dicam de ratione quae inter Plutarchum fra-
tremque et liberos eius intercessit, loco usus qui egregie de-
monstrat duas in Plutarcho fuisse praecipuas virtutes quibus
mentium medicus prorsus carere non possit: usum hominum
dico et animi clementiam.

Quondam amicus quidam senior mihi narravit de quodam
suo amico seniori, qui in re gravissima verbis usus esset et
prudentissimis et ad hominum animos commovendos aptissimis.

