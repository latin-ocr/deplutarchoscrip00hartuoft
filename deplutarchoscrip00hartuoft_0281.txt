265

Y instrumenta. In hoc ipso vero libro insignis ille locus legitur
J ubi quo modo iis utendum sit exponitur (p. 511 A).

Probe ergo notae atque adeo decantatae narratiunculae, quae
in libro de garrulitate leguntur, hae sunt:
. 1 Sulla Athenas obsidebat sed aliis eum alio vocantibus rebus
iam copias suas inde erat moturus cum forte in tonstrina unus

⁷ ex eius exploratoribus senes quosdam audiebat nugantes de

moenium parte quadam non custodita. Quod ubi ad Sullam est
perlatum, statim ab ea parte impetum fieri iussit, urbem ex-
pugnavit dirissimasque de incolis sumsit poenas. Quas et ipsas

’ Athenienses eo provocaverant quod silere non potuerant. Etenim

s quamdiu Sullae milites ibi nihil agentes considebant usque

, stantes in moenibus cantaverant:

est facies Sullae conspersum polline morum.
(Aptissime ergo hic duo noster inter se iunxit exempla e quibus
quae afferat pericula ἦ ἀσιγησία apparet).

2 Zeno ne sociorum suorum secreta traderet linguam de-
mersam in os conspuit tyranni.

3 Leaena Harmodii Aristogitonisque amica post heroum il-
lorum interitum crudelissimos perferre cruciatus maluit quam
socios eorum proderet. Quapropter postea Athenienses in hono-
rem eius monumentum posuerunt quod et virtutem eius clare
testaretur et ipsius quoque nominis servaret memoriam: erat

Δ leaena cuius os (apertum, ut opinor) lingua carebat.

4 Ulysses cum uxore, filio, nutrice depinguntur tamquam

ζ taciturnitatis exempla. Uxor promisit se ligno vel ferro parem

fore duritie, ipse vero, quamvis esset commotus illius conspecta
tristitia, etiam oculis suis imperitabat, ita ut cornei viderentur
vel ferrei.

5 Pittacus a rege Aegypti rogatus ut sibi eam mitteret

· carnem quae simul esset optima pessimaque, linguam ei misit

ex hostia exemptam.
6 Eorum qui Ibycum occiderant unus, cum supra theatrum,

γ. in quo considebant, grex gruum volitabat, continere se non
. potuit quin clamaret: „en Ibyci grues''.

Minus notae, partimque etiam satis reconditae, hae sunt:
l De Pisonis in Neronem coniuratione res nobis narratur
cognitu dignissima neque usquam alibi tradita. Mirum in mo-

 

