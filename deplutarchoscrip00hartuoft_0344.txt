328

Et sunt alia eiusmodi vitia levissima quae multo maioribus
facile compensantur virtutibus. Egregie enim id ipsum quod
probandum est probatur. Exempli causa e capite XI πλωταρχειό·
τκτον illud affero argumentum, pro lucro, quod appetitur, dam-
num semper afferre peccata3 egregie capite XVII acerbiore quam
pro placido lenique Plutarchi ingenio usum eum esse affirmo
oratione, ubi id agitur ut penitus sentiant omnes non adeo
stultum esse ineptumque Deum ut tantum laboris tantumque
curae eorum suscipiat gratia quos immortale nihil habere sciat.
Neque minus praeclarum illud laudo exordium quo, Patrocloas
et Olympichus utuntur ad describendum quantam habeat sera
numinis vindicta crudelitatem. Aptissima porro sunt exempla
humanarum legum, quas obiter adspiciens aliquis, sicut et multa
deorum decreta, absurdas et insanes appellitare possit, cum
tamen —- id quod in multis earum cognitu est facillimum —-·
summa sapientia prudentissimoque sint perlatae consilio. In
transitu hic observo eas quae huic sunt accomodatissimae pro-
posito e Romanorum esse petitas republica, eas quae ad deeima-
tionem est ad heredem fiduciariam pertineant; per totum est
spargendus liber imperium Romanum ideoque primis omnium
approbandus iis a quibus illud administratur. Denique ea oratione
tota est exornata disputatio, quae legentem ad finem usque de-
vinctum teneat. Sed disputationis illius, id quod res ipsa clamat,
primas partes ipse agit Plutarchus. Ille eam esse mentis hu-
manae demonstrat infirmitatem ut non possimus semper Dei in·
telligere voluntatem, deum cum puniat hominem remotissimum
esse ab omni ulciscendi consilio, sed semper hoc solum spectare
ut emendentur homines docet, illius sunt praestantissima haec:
„ipsum peccatum poena est, sera poena est poena diuturna,
poena est et poenae metus'', ille in capite XI praeclara illa
utitur peroratione, quae in mentem nobis vocat ea quae prae-
stantissimus ille liber non posse habet praestantissima: „si fas
est dicere, peccatoribus omnibus nullis opus esse opinor vindi-
cibus, neque divinis neque humanis, ipsa eorum vita, pravitate
corrupta et perturbata, idonea poena est'’.

Atque haec omnia —- lubenter hoc concedo — nihil (ut
strictiore sensu illud adhibeam vocabulum) denumerem, non
logica quadam necessitate hominem „insanientis sapientiae >con-

