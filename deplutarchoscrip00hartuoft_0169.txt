153

, pepercit ut, veritus ne sibi imperare non posset, non solum
v propius ad eam accedere non auderet sed etiam se praesente
formam eius laudari vetaret; quam adamabat virginem eam
iustam uxorem reginamque fecit ; populos a se subactos diros
suos crudelesque coegit ponere mores; totius orbis terrarum
¹ factus est magister, qui moribus hominum emendandis daret

' operam; denique, si usquam in vita, hic habemus regem illum

philosophum quem sibi Plato informavit. Legite mihi pulcher-
rimum illum locum (329 DEF) de nuptiis Asiae Europaeque
Alexandro auspice celebratis, pectus fuisse quod disertum hunc
faceret oratorem agnoscetis. Denique licet hic quoque puro

Α venustoque studuerit sermoni Plutarchus, non tirocinia haec

sunt quibus audientium captat favorem, sed maturioris iam viri
virilis oratio qua virtutem iis moresque puros sincerosque com-
mendat.

Tamen et hic identidem quiddam invenies quod primo aspectu
rhetoricum, ne puerile dicam, videri possit, opinor quia prae re
gravissima quam tractabat speciem ornatumque neglexit orator.
Wyttenbachium id fugisse miror, nam est neque obscurum neque
parvi momenti. Iam loquentem induxit ipsum Alexandrum

⁴ (326F1 οἶμαι δ’ ἂν αὐτὸν εἰπεῖν) et tamen ad auctores provocat,

 

Onesicritum, Aristotelem alios, in secunda oratione rarius, in
priore frequenter. Absurdum hoc dicerem vitium, nisi in deliciis
hunc oratorem haberem.

Ad singulos locos verbaque quae annotem paucissima sunt.
Or. I 326 F. De rebus a se gestis et alia declamat Alexander
et haec:
ἐγὼ δ’ εἷς Σοῦσα δι’ Ἀρβήλων ἀναβέβηκα.
Venusto hoc fere sensu: „Arbela mihi aperuerunt viam quae
Susa ducit’', Arbela pro victoria Arbelis reportata. Sed corrupit
metaphoram sciolus inserendo νικῶν post Σοῦσα.

327Β τὰ λοιπὰ δ’ Ἰνδῶν πληγαι και βίαι θυμῶν.
Pro ultimo vocabulo Herw. proposuit θηρίων. Nomen populi
equidem praetulerim.

