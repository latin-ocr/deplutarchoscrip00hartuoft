2¹70

„Cur ergo non venitm? „Quia recusavit''. „Gur non statim hoc
mihi dixisti?'’ „Quia non rogasti''.

In risum hio erupisse opinor omnes qui sic narrantem audi—
rent magistrum dilectissimum.

Nam monendo delectare et delectando monere res est quam
minime hic dedignatur philosophus. Atque egregie illam callet
artem. Non solum audita salsissime renarrare potest sed et salsi
aliquid comminisci ipse. Sic, ut unum hoc exemplum e nostro
protraham libello, lepidissime docet tres esse quasi gradus re-
spondendi: responsum necessarium, come, superfluum:

Rogatus domine sit Socrates is qui tantum non invitus re-
spondet „non est'' respondebit aut plane Spartanos imitatus uno
erit vocabulo contentus: hi enim, a Philippo rogati vellentne
se in urbem recipere, nil nisi ingentem literam O in charta
pinxerunt. At qui paulo comis magis esse vult, dicet: „non
domi est sed apud mensas'’‚ potestque etiam addere: „ibi enim
hospites quidam ei sunt conveniendi'’. Loquax vero et garrulus
homo, tamquam si Antimachi volumina perlegisset, hunc pro-
feret verborum fluctum: „non domi est sed apud mensas3 ibi
enim ei conveniendi hospites quidam sunt de quibus ad eum
scripsit Alcibiades, qui nunc Mileti est et Tissapherne Persarum
regis satrapa utitur amico; Tissaphernes enim antea, Spartanis
ferebat opem, at nunc Alcibiadis causa favet Atheniensibus,
quoniam Alcibiades in patriam suam revocari cupiens cum
maxime mentem eius alio vertit'’ . . . . et sic usque ad finem
libri octavi Thucydidis.

Et quam bene mentes hominum cognitas habuerit testatur
*haec quam garrulo commendat ad morbum suum sanandum
medicina, quamque efficacem esse quivis paulo prudentior statim
sentit: eam praesertim loquendi cave materiem quae tibi ipsi
maxime est in deliciis, in ea enim plurimum latet periculi:
bellator facile adducetur ut de rebus a se gestis garrulus fiat,
causarum patronus de iudiciis, vir insignem in republica tenens
locum de potentibus nobilibusque viris quibuscum est collocutus.

Denique dubium non est quin et iucundissima auditu haec
fuerit Plutarchi oratio non ipsius solis discipulis neque collegis
qui e vicinia Chaeroneam et venerant ipsi et suos adduxerant
discipulos vel viris nobilibus qui undique ex imperio Romano

