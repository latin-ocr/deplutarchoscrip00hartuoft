250

neque Bernardakio quidquam suboluit? At damnare libellum non
dubitavit Naberus. Dixeris ergo meis iam argumentis opus non
esse. Certe ipse mihi non is videor qui Naberi suscipiam pa-
trocinium. Sed paucis verbis defunctus ille est; res ipsa autem
haud indigna est de qua accuratius disputetur, cum praesertim
videamus aliorum, eorumque maxime idoneorum, iudicum et
fuisse et esse etiamnunc contrariam sententiam. Age ergo litem
hanc, nam litem esse apparet, tandem aliquando ad exitum per-
ducere conemur!

Naberum hoc prae ceteris movet, et hoc solo utitur ille ar-
gumento, quod de Decio absurdissima hic traduntur et quae
ineptum in modum recedant a pervulgata narratione. Et sunt
profecto absurdissima illa et Plutarcho prorsus indigna. Sed ut
quam sint inepta et insana penitus sentiatur — nam sentimur
eiusmodi res magis quam certis argumentis demonstrantur -
totum caput, ubi leguntur, considerandum est. Quod qui fecerit
non poterit non mirari talia unquam pro Plutarcheis venditari
potuisse. De toto ergo capite illo (tertio) nostris referamus verbis.

Inducitur ἡ κακίαι (‚,vitiositatem” eam appellat interpres, et
utendum nobis eo est vocabulo, quoniam melius aliquod in
promptu non est), Vitiositas ergo inducitur cum Fortuna dispu-⁴
tans ut demonstret ab illa sola hominem miserum reddi non
posse. Atque sic fere suam agit causam:

„Paupertatemne minaris, Fortuna? Ridet te Metrocles qui
hieme in ovium stabulis, aestate in vestibulis templorum noctem
degens Persarum rege sibi beatior videretur, licet hibernam ille
haberet regiam Babylone, aestivam in Media'’.

Hic mihi paulisper subsistendum est. Si quidquam in his
probandum, equidem probanda censeo stabula illa ovium. Quid
enim aptius mendico vel vero vel simulato quo hieme sub
noctem confugiat? Nonne is ad summam redactus aut est aut
videtur paupertatem, qui ne inter immundissima quidem ani-
malia somnum capere reformidet? Haud ita Usenero visum qui
pro Graecis vocabulis ἐν τοῖς προβάτοις reponi iussit ἐν τοῖς πρι-
βαὶτοις 1. e. in balneis privatis. Hic notum illud „distingue” usu
venit. Ipse Plutarchus vocabulis utitur latinis, sed raro etcum
ipsa res de qua agitur tantum non cogit uti. Sic in libello de
vitando aere alieno Kalendarum nomen legitur, aptissime: ante

