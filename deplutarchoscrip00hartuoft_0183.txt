167

      

In quibus quo modo πολιτεία dici possit res de qua agitur
¹ non video. Cetera, ex quo wyttenbachius acute perspexit semet
ἵ ¹2 ipsum hic Plutarchum tecte et verecunde significare, quam
ff maxime sunt perspicua et vitae plena. Sua auctoritate tres
seniores, Theon, Polycratus, Petraeus, quorum Theon princeps,
rem eo perduxerunt ut ii, penes quos ea res erat, oraculum ad
pristinum esse revocandum honorem decernerent, in ipso vero
opere perficiendo primas Plutarchus partes egit seque sic dignum
praestitit qui mox Theoni succederet.
’ Est autem libellus egregius, verae sapientiae plenus, ad le-
gendum iucundissimus, utilissimus ei qui Plutarchum eiusque
aetatem bene cognoscere studet. Sed una in eo legitur sententia
propter quam ego non dubito quin primarius quidam ei locus
inter omnia Plutarchi scripta sit tribuendus. Et pronuntiat qui-
dem eam Ammonius (392 A), sed ita pronuntiat ut statim sen-
tias ipsum Plutarchum ambabus arripere manibus suamque
facere hanc venerandi praeceptoris opinionem: „E istud’' ait
„syllaba cst εἴ, secunda verbi εἶμι persona, quam qui ibi posuit
ea utentem facit unumquemque qui sacram aedem intrat ut
salutanti quodammodo deo respondeat: nosce te ipsum deus
inquit, respondetque homo: equidem prorsus non sum sed
fio, mutor, pereo, verum esse Tu solus habes, Numen su-
premum'’. ⁴

En, rem in omnibus Graecorum Latinorumque literis rarissimam
veram pietatem, eam pietatem dico, quam Christiani quoque eo
solent appellare nomine. Equidem nunquam in hunc locum in-
cido quin statim in mentem mihi veniat rei, qua nulla unquam
inter homines ad mentes commovendas aptior evenit. Consederat
magnifica illa Gatharinae Medicaeae aula assidebantque summi
Ecclesiae publicae sacerdotes; intrabant aliquot Hugenoticae sectae
pastores: stantibus his concedebatur causam suam agere. Cumque
iis data esset dicendi facultas, quid eos fecisse putas? Gravemne
et doctam de quaestionibus theologicis habuisse orationem?
Immo vero praeunte Theodoro Beza omnes procubuerunt atque
ex Bezae ipsius ore immortalia haec fluxerunt verba: „Domine
Deus, pater aeterne et omnipotens, agnoscimus Tuaeque sanctae
,ἱ fatemur maiestati miseros nos esse peccatores''. Numquam maior
ι est homo quam cum ad aeternum Deum tollens oculos parvum

