288

Sic curiositas pruritus quidam est qui nos impellit ut e ci-
catrice denuo vulnus faciamus sanguinolentum. At qui illo caret
morbo et natura lenior est, si quando mali aliquid non cognovit,
exclamat:

quam sapiens o malorum es ignoratio.’'

Profecto nulla unquam Oedipus tragoedia nata esset, si non
curiosus fuisset Oedipus. Sed quid artem tragicam atque omnino
omnem curat „aestheticam” Plutarchus? Si quid ei Sophocles
praebet unde aliquam sibi aegrisque suis petere possit utilitatem,
„reliqua sibi poeta tragicus habeat³⁹ ait. ¹

Modo haec e libello nostro citabamus verba: „quondam cum
Romae orationem haberem''. Ullane iusta adest causa cur illam
Romae habitam orationem genere diversam a nostro fuisse li-
bello putemus vel ab illo de qarrulitate? Haud opinor. Illos ergo
libellos tam lepidos tamque utiles considerantes, non dubitamus
quin magna fuerit inter Romanos fama medici illius qui Chae-
ronea ad mentes hominum curandas venerat. Qui cum inde in
patriam suam redisset, frequenter etiam eum ab absentibus esse
consultum persuasissimum nobis habere possumus.

Ad singulos libelli, qui et sermone quam maxime perspicuo
conscriptus est et integerrimus ad nos pervenit, locos quae an-
notem pauca sunt et exigua.

515ss Aedes tuas, si parum sunt salubres, et aliis rebus
emendare licet et θύρας τινας ἀνοίξαντα τὰς δὲ κλείσαντα.

Admodum inusitatum istud τινας . . . τὰς δέ pro τὰς μὲν . . .
τὰς δέ.

5150 Olim Chaeronea accipiebat:

τὸν ἥλιον ἐρείδοντα δείλης ἀπὸτοῦ Παρνασοῦ.

Quid istud est? An a Parnasso repercussum? Hoc fere requi-
ritur, sed quomodo e verbis illis efficiatur non video.

515D ὅσσον ὕδωρ καθ’ ἁλὸς στόνος, ἢ δρυὸς ἀμφὶ πέτηλοι
(sic praeclare traditas voces, omni carentes sensu, emendavit
Madvigius, quem aiunt in poetis emendandis parum fuisse felicem)
τοσοῦτον πλῆθος εὑρήσεις ἁμαρτημάτων ἐν τῷ βίῳ καὶ παθῶν ἐν

τῇ ψυχῇ . . ..

1,

i

