146

sermone celebrantur late sonante nec tamen nimis fucato.
Quodque maiestatis Romanae splendidissimum hoc ipso tempore
exstitit monumentum, Capitolium Domitiani, prae quo Lutatii
Catuli illud vile erat sacellum ¹), hoc vero praestantissimum
oratori praebet totius disputationis ornamentum; omnis enim
laus Fortunae, cui tantum debet Roma, tandem in hanc exit
perorationem: „nisi Fortuna adfuisset, nos nunc Capitolio care-
remus Romani imperii templo quam maxime venerando''. Etenim
cur libri nostri non ita multa desiderari credam et haec causa
est, quod Capitolii laus sub finem demum suum sibi locum habet.

Quam quod praestantissimum disputationis ornamentum dixi,
verba considerabam magnifica lateque sonuantia. Nam -ad in-
ventionem quod attinet, praefero etiam prooemium illud lepi-
dissimum, quo haud facile quidquam venustius excogitatum iu·
venias: „nunc antiquum illud Virtutis et Fortunae certamen ad
exitum perducetur, certatur enim de Romae potentia. Nunc-ergo
finis imponetur vulgaribus de utraque sermonibus: instabilem
aiunt esse Fortunam . . . .- quid si illa aeterni illius imperii Ro-
mani effectrix exstitit? Et Virtutis praeclarum nomen sed exiguas
vires: quid si illa Romam condidit terrarum orbis 'dominam''.
Quantum isto prooemio audito silentium fuisse putemus seua-
torum illorum, iurisconsultorum, oratorum, poetarum, philoso—
phorum, qui convenerant ad Graecum illum audiendum, cui
opulentus aliquis Imperatoris amicus suum praebuerat auditorium.
Neque dubito quin ad finem usque orator eos detinuerit sen-
tentiolis suis acutis, ornamentis splendidis, narrationibus iucun-
dis, enthymemasin lepide tornatis. Nemo, ut opinor, inde abiit
quin domum reversus narraret: „en, invenimus cui liberos
nostros educandos committamus, quem de rebus gravissimis
consulamus, ad quem confugiamus dubii, anxii, affiicti'’. Et iam
statim in initio operam dedit orator ut omnes scirent ubinam
terrarum esset quaerendus cum Roma profectus esset. Illud „apud
nos Chaeroneae’' satis edocet audientes non vitae tabernacula
Romae positurum oratorem sed simulatque satis ibi innotuerit
rus suum repetiturum ubi tranquillus quietusque saluti homi—
num prospicere pergat scribendo docendoque.

 

1) Mart.: eb laudant Catuli vilia templa senes.

