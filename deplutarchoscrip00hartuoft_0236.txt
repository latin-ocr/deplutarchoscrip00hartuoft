220

cur ea ad eum scribantur luce clarius nobis apparet. Quid enim
intersit inter hodiernam librorum edendorum rationem atque
antiquam, nisi aliunde notum esset, hinc discere possemus. Nunc
quocunque nobis libro opus est facile eum parare nobis possu-
mus, quamvis neque scriptoris neque libri ipsius notum habea-
mus nomen. Sed, quamquam raro id fit, fieri tamen potest ut
id quod quaerimus omnino scriptum sit nunquam. Tum aut
expectandum nobis est aut carendum. Meliore utebantur con·
ditione veteres Graeci Romanique, praesertim qui paulo erant
opulentiores. Quidquid leg-ere volebant et de quacunque re, id
ut scriberetur ipsi fiebant auctores. Atque aut praesentibus
nummis scriptoris remunerabantur laborem studiumque, aut,
quae maior merces, librum eius in multa describendum exemplaria
et in lucem emittendum curabant. Et erant multi qui legere
cupiebant, non solum ut doctiores verum etiam ut meliores
fierent, neque deerant in utroque genere qui possent scribere id
quod in rem praesentem faceret. Scribendo docebant „philosophi'',
sed magis etiam mentium morbos curabant scribendo et sic prae-
sertim, ut ego opinor, quamquam et praesentia sua adiuvabant
multos, insignem illam in vita hominum sibi parabant auctori-
tatem, quae quanta fuerit nemo Plutarcho melius docet. Hic
vero libellus quin revera aegrum pei-sanaverit non dubitamus,
ergo nunc quoque utilis esse potest, iis praesertim qui illis
laborant morbis, quos hoc tempore natos vulgo creditur, quorum
hic unus tractatur curaturque. Quid enim rei est? Scriptus est
Paccio cuidam, Paccius eum sibi expetivit, vir in urbe Roma
non obscurus et laudis honorisque cupidus (v. p. 465 A ; 467D;
46830), sed apparitoribus utitur morosis, difficilibus, queruIiS,
contumacibus ς hoc eum tam sollicitum anxiumque reddit ut
efficaci sibi opus esse remedio sentiat ne prorsus impar fiat
muneri, quo fungitur, vel etiam incidat in morbum gravem et
exitiosum. Atque illud a Plutarcho petit, qui quam praeclare
mentium medici ¹) fungeretur munere nunquam certius dedit
documentum, quam cum hunc ad eum mitteretlibellum, equo
sero nata posteritas quoque totam illam a'rtem virosque egregios,
qui se ei olim dederunt, potest cognoscere.

 

l) Ipsa verba ψυχῆς ἰατρός h-ic leguntur p. 46 51).

 

