128

„bonum et laudabile sit id quo tendis, qua via eo pervenias
parum refert''. Etenim dummodo patria liberetur, tyrannus oc—
cidatur, hostes vincantur, omni fraudis, fallaciae, crudelitatis
genere uti licere haud pauca exempla hic a Plutarcho collecta
docent clamantque. Nolo tamen eam rem bono meo pastori vitio
vertere: bona fide quod ipsi erat persuasum gregi suo tradidit,
cuius commodis prospicere ex animi sententia cupiebat. Ergo
ne ob eam quidem causam eum reprehendo quod de „suicidio”
(sic enim loquimur vocabulo parum Latino) tam diversa a
nostra religione docuerit. Damnat illud fides Christiana et tam
severe quidem olim damnavit ut siquis vivus rogo traditus de
industria fumum ore excepisset ut intercluso spiritu suffocaretur
potius quam flammis cum diro cruciatu absumeretur, omnem
martyrii amitteret gloriam ¹). Plutarchus de eo idem semper
statuit quod Stoici, quorum dictum illud: „propinquus est por-
tus, huc dirige naviculam tuam quassatam’' ei in deliciis fuisse
videtur, sed hic tamen sententiam suam planius quam usquam
alibi profert. Cum summo enim contemptu (p. 26313) loquitur
de tyranno illo qui ad incitas redactus ἔπαθεν ὅμοιοι πολλοῖς ’τῶν
κακῶν καὶ ἀνοήτων· τὸν μὲν γὰρ θάνατον ἐφοβεῖτο, τῷ βίῳ δ’
ἤχθετο· βουλόμενος δὲ μὴ ζῆν, προέσθαι δὲ τὸ ζῆν μὴ δυνάμενος
(leni se tabescere morte passus est). Conferri possunt quae de
morte Ciceronis Plutarchus dicit. .

Ad proprium huius libri redeo consilium. Docere vult Plutar-
chus μίαν εἶναι καὶ τὴν αὐτὴν ἀνδρὸς καὶ γυναικὸς ἀρετήν, sed
nusquam manifestius eum deprehendimus in illo v'itio, quod
neque omnino turpe mihi. videtur et in mentium certe medico
aequo animo ferendum puto: prae ea re quam consectatur, homi-
num salutem et prosperitatem dico, nihili facit omnem ἀκρίβειαν
atque ipsam artem „logicam''. Recipit enim in 'hunc librum
exemplum Stratonices quae, cum se sterilem esse intellexisset,
ipsa ad maritum Deiotarum pellicem adduxit e qua successorem
sibi procrearet prolemque ex ea natam maternoamore est com-
plexa. Eant viri et hoc exemplum imitentur! ’

Et scripsit librum Gleae‚ quam olim disputatione philosophica

 

1) Hoc me Nubel-us docuit literis illis de quibus narravi in praefatione libri ossi.
nde Avondzon'’ iterum editi.

