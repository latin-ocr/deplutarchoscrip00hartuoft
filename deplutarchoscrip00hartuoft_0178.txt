162

legimus nullam nobis praebent voluptatem: sedulitate, ne per-
tinacia dicam, opus est ad ista omnia paulo accuratius perlegenda ;
non aetate solum sed etiam doctrina admodum provectam esse
consentaneum est mulierem illam, quam olim tam blande sit
allocutus philosophus noster, quamque nunc sibi eligat patronam
libri tam docti tamque laboriosi. Quem minime „Pulchris” quas
dicimus adnumerandum „libris’', neque delectandi sed tantum-
modo docendi causa scriptum nusquam magis quam sub finem
apparet.

Etenim — id quod saepe in aliis Plutarchi disputationibus
non sine admiratione quadam observamus - ubi materiem
suam exhausit, subito silet scriptor, de ‚,peroratione'.’ aliqua ad-
denda ne cogitat quidem 3 nullus hic est orationis flosculus,
immo -— id quod tot perlectis paginis nobis iure nostro postu·
lare videmur - ne comprehenditur quidem longa illa narratio
sententiola aliqua libri consilium clare enuntiante. Iure nostro,
aio, id nobis postulare videmur, quia eleqaiitiae iubeant leges.
Nam perspicuitati sic quoque satis consultum libenter agnoscimus.
Quid enim docere hic velit Plutarchus, id quivis lector paulo
diligentior statim dicet. Et — id quod iam dixi —- quin docere
velit nemo dubitabit, non Oleam solam, mulierem omnibus in-
structam rebus ad philosophiam pertinentibus, sed omnes quot-
quot sunt toto terrarum orbe cultiores homines, praecipue vero
illos qui Romae vivunt, ubi iam diu Aegyptiorum religio mul-
tos, atque adeo multas, sibi teneat devinctas. Atque omnis illa
doctrina hisce comprehendi potest verbis: „pium esse hoc est
scire''.

Quam sententiam abominaturos opinor quicunque bene didi-
cerint „rationalismo” et „intellectualismo” nihil esse vitandum
magis. Sed Plutarchus cum monet: „sipius esse vis fac doctus
fias’', nil cogitat quod humi repat hominemque sursum tollere
cor vetet. Immo vero sublimia tum quoque spectat, seque hic
quoque virum praestat non solum res theologicas indefessa per·
scrutantem industria sed etiam mente bene praeparata ad eas
accedentem. „Philosophiae historia errorum quaedam est historia''
Bavius clamat, succinitque Maevius: „et religionis dogmatumque
historia nil nisi fraudes continet sacerdotum''. At qui de rebus
illis diu multumque cogitavit longe aliter iudicat: „dogmata” is

